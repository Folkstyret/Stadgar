# Hej!
Folkstyret är ett demokratiskt parti och i detta repositorium utarbetas och publiceras Folkstyrets stadgar.

(Du kan hitta mer information om Folkstyret på https://www.folkstyret.se)

Av stadgarna (de finns här: https://github.com/Folkstyret/Stadgar) framgår hur Folkstyret representerar demos i de beslutande församlingar där Folkstyret valts in av väljarna.

Syftet med det demokratiska partiet Folkstyret är att skapa en så praktisk och enkel kanal för medlemmarna i demos som möjligt att använda för politiskt deltagande i alla de territoriella nivåer (Kommun- eller stadsdel, Kommun, Region, Stat, Europeisk Union, Globalt o.s.v) där de ingår och att medlemmarna i demos åsikter i varje fråga ska representeras så bra som det är möjligt då beslut fattas. Genom att fråga representativa urval av demos är Folkstyret ensamma om att kunna erbjuda absolut politisk jämlikhet och fullständig representation.

Folkstyret utvecklar inte egen politik men utvecklar och tillhandahåller verktyg till medlemmarna i demos så att de tillsammans kan utveckla politiska förslag. Folkstyret verkar för att varje politiskt beslut ska fattas så nära de medlemmarna i demos beslutet gäller som möjligt. Inför varje omröstning i en beslutande församling där Folkstyret är invalt tar Folkstyret reda på den statistiskt normala inställningen hos demos och voterar så i den beslutande församlingen.

Folkstyret har autoveton som (1) innebär att Folkstyret automatiskt röstar nej till förslag som inte godkänns av lagrådet. Det innebär att förslag som är i strid med grundlagen, är diskriminerande, begränsar våra individuella friheter eller inte är kongruent med annan lagstiftning inte kan genomföras med Folkstyrets hjälp. Folkstyret kan alltså inte användas för att rösta bort demokratin, bara till att bredda och fördjupa den. Ett annat autoveto (2) triggas om ett förslag eller en omröstning har manipulerats så att Folkstyret inte har möjlighet att ta fram ett legitimt underlag till omröstningen.

Det här innebär sammantaget också att det demokratiska partiet Folkstyret bara har ett enda vallöfte i alla allmänna val: Att följa sina egna stadgar.

## Var delaktig!
- Du som vill kan föreslå ändringar och korrigeringar i texten. Du gör då en egen "Branch" som du gör dina ändringar i. Gör sedan en "Pull request". Om dina ändringar godkänns av en administratör så uppdateras texten. Använd dig av GitHubs hjälpsystem för att ta reda på hur det fungerar. 
- Om du vill starta ett eget, nästan lika demokratiskt parti som Folkstyret, kan du kopiera stadgarna och ändra de precis som du vill. Du får dock inte kalla det Folkstyret eller något som kan förväxlas med Folkstyret.
